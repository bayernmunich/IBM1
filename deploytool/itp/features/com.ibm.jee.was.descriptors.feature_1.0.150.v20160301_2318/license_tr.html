<HTML>
<HEAD>
<META HTTP-EQUIV="content-type" CONTENT="text/html; charset=UTF-8"/>
<TITLE>Software License</TITLE>
</HEAD>
<BODY>
Programların Ön Yayın Düzeyleri İçin Uluslararası Lisans 
Sözleşmesi<br>
<br>
Bölüm 1 - Genel Koşullar<br>
<br>
LİSANS ALAN TARAF, BU PROGRAMI YÜKLEYEREK, KURARAK, 
KOPYALAYARAK, KULLANARAK "KABUL EDİYORUM" DÜĞMESİNİ TIKLATARAK YA DA BU 
PROGRAMI HERHANGİ BİR BAŞKA ŞEKİLDE KULLANARAK VEYA BU PROGRAMA 
ERİŞİM SAĞLAYARAK, BU SÖZLEŞMENİN KOŞULLARINI KABUL ETMİŞ SAYILIR. 
BU KOŞULLARI, LİSANS ALAN TARAF ADINA KABUL EDİYORSANIZ, 
LİSANS ALAN TARAFIN SÖZ KONUSU KOŞULLARA UYACAĞINI TAAHHÜT EDECEK 
TAM YETKİYE SAHİP OLDUĞUNUZU BEYAN VE GARANTİ EDERSİNİZ. BU 
KOŞULLARI KABUL ETMİYORSANIZ;<br>
<br>
* BU PROGRAMI YÜKLEMEYİNİZ, KURMAYINIZ, KOPYALAMAYINIZ, 
"KABUL EDİYORUM" DÜĞMESİNİ TIKLATMAYINIZ, KULLANMAYINIZ YA DA BU 
PROGRAMA ERİŞMEYİNİZ; VE<br>
<br>
* KULLANILMAMIŞ ORTAMI VE BELGELERİ DERHAL IBM'E İADE 
EDİNİZ. PROGRAMI YÜKLEYEREK EDİNDİYSENİZ, PROGRAMIN TÜM KOPYALARINI 
İMHA EDİNİZ.<br>
<br>
1. Tanımlar<br>
<br>
"Yetkili Kullanım" - Lisans Alan Tarafın, Programı 
yürütmeye veya çalıştırmaya yetkili olduğu belirtilen seviye. Bu 
seviye, kullanıcı sayısı, milyon cinsinden hizmet birimi ("MSU"), 
İşlemci Değer Birimi ("PVU") veya IBM tarafından belirlenen 
herhangi bir diğer kullanım seviyesi esas alınarak ölçülebilir.<br>
<br>
"Ön Yayın Düzeyi" - bir Programın, ticari olarak piyasaya 
sürülmeden önce, test amaçlı olarak hazırlanan ve henüz geliştirilme 
aşamasında olduğundan potansiyel olarak tam anlamıyla güvenilir 
olmayabilecek yayını anlamına gelir.<br>
<br>
"IBM" - International Business Machines Corporation veya 
bağlı kuruluşlarından biri.<br>
<br>
"Lisans Bilgileri" ("LI") - belirli bir Programa özgü 
bilgileri ve ek koşulları içeren belge anlamına gelir. Programın 
Lisans Bilgileri (LI) belgesi, bir sistem komutu kullanılarak 
erişilen Program dizininde bulunabilir ya da Programla birlikte bir 
kitapçık biçiminde gönderilebilir.<br>
<br>
"Program" - orijinalleri ve onun tüm kısmi veya tam 
kopyaları da dahil olmak üzere, aşağıdakiler anlamındadır: 1) makine 
tarafından okunabilir komutlar ve veriler, 2) bileşenler, dosyalar ve 
modüller, 3) işitsel-görsel içerik (örneğin, görüntüler, metinler, 
kayıtlar ya da resimler) ve 4) ilgili lisanslı malzemeler (örneğin, 
anahtarlar ve belgeler).<br>
<br>
"Test Süresi" - henüz ticari olarak piyasaya sürülmemiş 
olan bir Programın Lisans Alan Tarafından test edildiği süre.<br>
<br>
2. Sözleşmenin Yapısı<br>
<br>
Bu Sözleşme, Bölüm 1 - Genel Koşullar, Bölüm 2 - Ülkeye 
Özgü Koşullar (eğer varsa) adlı bölümleri ve Lisans Bilgileri'ni 
içerir ve bu Programın kullanımına ilişkin Lisans Alan Tarafla IBM 
arasındaki sözleşmenin tamamını oluşturur. Bu Sözleşme, Lisans Alan 
Tarafın Programı kullanmasıyla ilgili olarak IBM ile arasında daha 
önce gerçekleştirilen her türlü sözlü ve yazılı iletişimin 
yerine geçer. Bölüm 2'de yer alan koşullar Bölüm 1'de yer alan 
koşulların yerine geçebilir veya onları değiştirebilir. İki Bölümün 
koşulları arasında herhangi bir çelişki olması durumunda, Lisans 
Bilgileri belgesi her iki Bölümün koşullarından daha öncelikli olarak 
uygulanır.<br>
<br>
3. Lisans Verilmesi<br>
<br>
Bu Programın sahibi IBM ya da bir IBM sağlayıcısıdır. Bu 
Program telif hakkına tabidir ve lisanslanır, satılmaz.<br>
<br>
IBM, Lisans Alan Tarafa, aşağıda belirtilen koşullarla: 1) 
Programı test süresi boyunca Lisans Bilgileri belgesinde belirtilen 
Yetkili Kullanım düzeyinde ve yalnızca test etmek amacıyla 
yüklemesi, kurması ve kullanması ve IBM'e geri bildirimde bulunması ve 
2) bir yedekleme kopyası çıkarması için sınırlı, münhasır 
olmayan ve devredilemeyen bir lisans verir:<br>
<br>
a. Lisans Alan Tarafın, Programı yasalara uygun olarak 
edinmiş olması ve bu Sözleşmesinin koşullarına uygun davranması 
gerekir;<br>
<br>
b. Yedekleme kopyasını, yalnızca yedeklenen Program 
çalıştırılamaz olduğunda çalıştırması gerekir;<br>
<br>
c. Lisans Alan Tarafın, tüm telif hakkı bildirimlerini ve 
mülkiyete ilişkin diğer tüm açıklamaları Programın her kopyasına veya 
kısmi kopyasına kopyalayarak eklemeyi kabul etmesi gerekir;<br>
<br>
d. Lisans Alan Taraf, bu Programın tüm kopyalarının kaydını 
tutar ve bu Programı kullanan herkesin (yerel olarak veya uzaktan 
erişim ile), 1) bu Programı yalnızca Lisans Alan Taraf adına 
kullanacağını ve 2) bu Sözleşmenin koşullarına uymasını sağlayacağını 
kabul etmiş sayılır;<br>
<br>
e. Lisans Alan Taraf, 1) bu Programı üretime ilişkin 
amaçlarla kullanamaz veya Programı bu Sözleşmede açıkça izin 
verilenler dışında başka bir biçimde kullanamaz, kopyalayamaz, 
değiştiremez ya da dağıtamaz; 2) geçerli yasaların sözleşme ile 
değiştirilmesine olanak tanımayarak açıkça izin verdiği durumlar dışında, 
Programı ters düzenleyemez, ters derleyemez, başka yöntemlerle 
çevirisini yapamaz veya amacı dışında kullanamaz; 3) Programın hiçbir 
bileşenini, dosyasını, modülünü, işitsel-görsel içeriğini veya ilgili 
lisanslı malzemeleri programdan ayrı olarak kullanamaz; 4) Programı 
alt lisanslayamaz, kiralayamaz ya da Program için finansal 
kiralama yapamaz; ya da 5) Programı ticari olarak uygulama 
barındırma amaçlarıyla kullanamaz; ve<br>
<br>
f. Lisans Alan Taraf, Programı Destekleyici Program 
(Supporting Program) olarak edinirse, bu Programı yalnızca Asıl 
Programı (Principal Program) desteklemek üzere ve Asıl Programın 
lisansında yer alan tüm sınırlamalara tabi olarak kullanır. Lisans 
Alan Taraf, bu Programı Asıl Program olarak edinirse, tüm 
Destekleyici Programları yalnızca bu Programı desteklemek üzere ve bu 
Sözleşmede yer alan tüm sınırlamalara tabi olarak kullanır. Bu "f" 
maddenin amaçları açısından "Destekleyici Program", başka bir IBM 
Programının ("Asıl Program") bir bölümüdür ve Asıl Programın Lisans 
Bilgileri (LI) belgesinde Destekleyici Program olarak olarak 
belirtilir. (Bir Destekleyici Programı herhangi bir sınırlamaya tabi 
olmadan kullanmak üzere destekleyici Program için ayrı bir lisans 
almak amacıyla Lisans Alan Tarafın, Destekleyici Programı 
edindiği tarafa başvurması gerekir.)<br>
<br>
Bu lisans, Lisans Alan Tarafın çıkardığı tüm Program 
kopyaları için geçerlidir.<br>
<br>
3.1 Güncellemeler, Düzeltmeler ve Yamalar<br>
<br>
Programla ilgili olarak bir güncelleme, düzeltme veya yama 
alan Lisans Alan Taraf, bu tür güncelleme, düzeltme veya 
yamaların Lisans Bilgileri belgelerinde belirtilen ve bu güncelleme, 
düzeltme veya yamalar için geçerli olan tüm ek veya farklı koşulları 
kabul eder.Herhangi bir ek veya farklı koşul sağlanmadıysa, 
ilgili güncelleme, düzeltme veya yama için yalnızca bu Sözleşmenin 
koşulları geçerli olur. Lisans Alan Tarafın, elindeki Program 
Programın herhangi bir güncellemesi ile değiştirildiyse, değiştirilen 
Programı kullanmaya derhal son verecektir.<br>
<br>
3.2 Süre ve Sona Erdirme<br>
<br>
Test Süresi, Lisans Alan Tarafın bu Sözleşmenin koşullarını 
kabul ettiği tarihte başlar ve aşağıdakilerden birinin ilk önce 
gerçekleşmesi durumunda sona erer: 1) IBM tarafından Lisans Bilgileri 
belgesinde veya bir işlem belgesinde belirtilen sürenin sonunda veya 
belirtilen bitiş tarihi geldiğinde, veya 2) Programın kendisini 
otomatik olarak devre dışı bırakacağı tarihte, veya 3) IBM'in 
Programı ticari olarak piyasaya sunduğu tarihte. Lisans Alan Tarafın 
bu Programa ilişkin lisansı, Test Süresinin sonunda sona erer 
ve Lisans Alan Taraf programı kullanmaya derhal son verir ve 
Programın kendisinde bulunan tüm kopyalarını Test Süresinin sona 
ermesinden sonraki on (10) gün içinde imha eder.<br>
<br>
Lisans Alan Tarafın bu Sözleşmenin koşullarına uygun 
davranmaması durumunda IBM, Lisans Alan Tarafın lisansını sona 
erdirebilir. Lisans, taraflardan herhangi biri tarafından herhangi bir 
nedenle sona erdirildiyse, Lisans Alan Taraf derhal programı 
kullanmaya son verir ve Programın kendisinde bulunan tüm kopyalarını 
imha eder.<br>
<br>
BU PROGRAM, TEST SÜRESİNİN SONA ERMESİNDEN SONRA 
KULLANILMASINI ENGELLEYEN BİR KULLANIMDAN ÇIKARMA AYGITI İÇEREBİLİR. 
LİSANS ALAN TARAF, BU TÜR BİR KULLANIMDAN ÇIKARMA AYGITINA VEYA 
PROGRAMA MÜDAHALE ETMEYECEĞİNİ KABUL EDER. LİSANS ALAN TARAFIN, BU 
PROGRAM KULLANILAMAZ OLDUĞUNDA ORTAYA ÇIKABİLECEK VERİ KAYBINI 
ÖNLEMEK İÇİN ÖNLEMLER ALMASI GEREKİR.<br>
<br>
4. Ücretler<br>
<br>
Test Süresi boyunca bu Program herhangi bir ücret 
ödenmeksizin kullanılır.<br>
<br>
5. Verilere İlişkin Haklar<br>
<br>
Lisans Alan Taraf, bu belgeyle 1) Programla ilgili olan ve 
2) Lisans Alan Tarafın IBM'e sağladığı tüm verilere, önerilere 
veya yazılı malzemelere ilişkin tüm hakları, mülkiyet hakkını ve 
karı (telif hakkı sahipliği de dahil olmak üzere) IBM'e 
devreder. IBM'in isteği üzerine, Lisans Alan Taraf, bu tür hakların 
devredilmesi için gereken ek belgeleri de imzlayacaktır. Yukarıda 
belirtilenlere ek olarak Lisans Alan Taraf, IBM'e, a) Lisans Alan Tarafın 
IBM'e Programla ilgili olarak sağladığı (patentlenebilen veya 
patentlenmeyen) herhangi bir fikri, teknik bilgiyi, kavramı, tekniği, 
buluşu, keşfi veya geliştirmeyi IBM'in herhangi bir ürün veya 
hizmetine dahil etmesi, b) bu tür bir ürün veya hizmeti kullanması, 
üretmesi veya pazarlaması, ve c) üçüncü kişilere, yukarıda 
belirtilenlerden herhangi birini yapması için izin vermesi amacıyla münhasır 
olmayan, geri alınamaz, sınırsız, dünya çapında geçerli ve ücreti 
ödenmiş bir hak ve lisans verir.<br>
<br>
6. Garanti Verilmez<br>
<br>
TABİ BULUNDUĞU KANUNLARIN GARANTİ KAPSAMI DIŞINDA 
TUTULAMAYACAĞINI BELİRTTİĞİ GARANTİLER DIŞINDA IBM, BU PROGRAMA VEYA VARSA 
DESTEĞE İLİŞKİN HAK İHLALİ YAPILMAYACAĞINA DAİR GARANTİLER VEYA 
KOŞULLAR İLE TİCARİLİK, YETERLİ KALİTE VE BELİRLİ BİR AMACA UYGUNLUK 
İÇİN ZIMNİ GARANTİLER VEYA KOŞULLAR DA DAHİL OLMAK, ANCAK 
BUNLARLA SINIRLI OLMAMAK ÜZERE AÇIK VEYA ZIMNİ HİÇBİR GARANTİ VERMEZ 
VEYA KOŞUL ÖNE SÜRMEZ.<br>
<br>
BAZI ÜLKELER YA DA HUKUK DÜZENLERİ, AÇIK YA DA ZIMNÎ 
GARANTİLERİN HARİÇ TUTULMASINA İZİN VERMEZ, BU DURUMDA YUKARIDA HARİÇ 
TUTULAN GARANTİLER LİSANS ALAN TARAF İÇİN GEÇERLİ OLMAYABİLİR. 
BÖYLE BİR DURUMDA, BU TÜR GARANTİLER YASAL OLARAK GEREKLİ GÖRÜLEN 
EN KISA SÜREYLE SINIRLIDIR. BU SÜRE DOLDUKTAN SONRA HİÇBİR 
GARANTİ GEÇERLİ DEĞİLDİR. BAZI ÜLKELER YA DA HUKUK DÜZENLERİ, ZIMNİ 
GARANTİNİN NE KADAR SÜRECEĞİNE İLİŞKİN SINIRLAMALARA İZİN VERMEZ, BU 
DURUMDA YUKARIDAKİ SINIRLAMALAR LİSANS ALAN TARAF İÇİN GEÇERLİ 
OLMAYABİLİR. LİSANS ALAN TARAF, ÜLKELERE YA DA HUKUK DÜZENLERİNE GÖRE 
DEĞİŞEN DİĞER HAKLARA DA SAHİP OLABİLİR.<br>
<br>
BU 6. BÖLÜMDE YER ALAN RED VE HARİÇ TUTMA KOŞULLARI, AYRICA 
IBM'İN PROGRAM GELİŞTİRİCİLERİ VE SAĞLAYICILARININ TÜMÜ İÇİN DE 
GEÇERLİDİR.<br>
<br>
IBM DIŞI PROGRAMLARIN ÜRETİCİLERİ, SAĞLAYICILARI VEYA 
YAYINCILARI KENDİ GARANTİLERİNİ VEREBİLİRLER.<br>
<br>
IBM AKSİNİ BELİRTMEDİĞİ SÜRECE, HİÇBİR DESTEK SAĞLAMAZ. BU 
TÜR BİR DURUMDA, IBM TARAFINDAN SAĞLANAN HER TÜRLÜ DESTEK İŞBU 
6. BÖLÜMDE YER ALAN RED VE HARİÇ TUTMA KOŞULLARINA TABİ OLUR.<br>
<br>
7. Lisans Alan Tarafın Verileri ve Veritabanları<br>
<br>
IBM, Lisans Alan Tarafa, bu Programla ilgili olarak ortaya 
çıkan bir sorunun nedenini ayrıştırmasında yardımcı olmak için 
Lisans Alan Taraftan, 1) Lisans Alan Tarafın sistemine uzaktan 
erişmesi amacıyla IBM'e izin vermesini, ya da 2) Lisans Alan Tarafın 
bilgilerini veya sistem verilerini IBM'e göndermesini isteyebilir. 
IBM'in işbu Sözleşmeyle üstlendiği yükümlülüklerin kapsamı dışında 
kalan bir teknik desteği Lisans Alan Tarafa sağlaması için IBM 
ile Lisans Alan Taraf arasında ayrı bir yazılı sözleşmenin 
imzalanması ve bu sözleşmeyle IBM'in Lisans Alan Tarafa bu tür bir 
teknik desteği vermeyi kabul etmiş olması gerekir. Aksi durumda 
IBM Lisans Alan Tarafa bu tür bir desteği sağlamakla yükümlü 
olmaz. Her durumda, IBM, ürün ve hizmetlerini geliştirmek amacıyla 
hata ve sorunlara ilişkin bilgileri kullanır ve ilgili destek 
olanaklarının sağlanmasına yardımcı olur. IBM, bu amaçla, (Lisans Alan 
Tarafın yerleşik olduğu ülke dışındaki bir veya birden çok ülkede 
faaliyet gösterenler de dahil olmak üzere) IBM tüzel kişiliklerini 
ve altyüklenicilerini kullanabilir ve Lisans Alan taraf da bu 
şekilde davranması için IBM'e yetki verir.<br>
<br>
Lisans Alan Taraf, 1) IBM'e sağladığı tüm verilerden ve tüm 
veritabanı içeriklerinden, 2) (kişisel olarak tanımlanabilen veriler 
de dahil olmak üzere) verilere erişilmesi, verilerin 
güvenliği, şifrelenmesi, kullanımı ve aktarımıyla ilgili yordamların 
ve denetimlerin seçimi ve uygulanmasından ve 3) tüm 
veritabanlarının ve depolanmış olan tüm verilerin yedeklenmesinden ve 
kurtarılmasından sorumludur. Lisans Alan Taraf, hiçbir veriyi veya herhangi 
bir diğer biçimdeki kişisel olarak tanımlanabilen hiçbir 
bilgiyi IBM'e göndermeyecek veya sağlamayacaktır ve IBM'e 
yanlışlıkla sağlanan bu tür tüm bilgilerle ya da üçüncü kişi 
iddialarından kaynaklananlar da dahil olmak üzere, bu türlü bilgilerin 
IBM tarafından kaybedilmesiyle veya açıklanmasıyla ilişkili 
olarak IBM'in ödemek zorunda kalabileceği tüm makul masraflardan 
ve diğer tutarlardan Lisans Alan Taraf sorumlu olacaktır.<br>
<br>
8. Sorumlulukların Sınırı<br>
<br>
8 numaralı (Sorumlulukların Sınırı) bu bölümde yer alan tüm 
sınırlamalar ve hariç tutmalar, geçerli yasalar tarafından sözleşmeyle 
değiştirilmesine olanak tanınmayarak yasaklanmadığı sürece, tümüyle 
geçerlidir.<br>
<br>
8.1 IBM'in Sorumlu Olabileceği Maddeler<br>
<br>
IBM'in bir kusurundan veya sorumluluklarını yerine 
getirmemesinden kaynaklanan ve Lisans Alan Tarafın zararlarını IBM'den 
talep etmeye hak kazandığı durumlar olabilir. Lisans Alan 
Tarafın, zararını IBM'den talep etmesine olanak sağlayan yasal 
dayanak (esaslı ihlal, ihmal, yanlış beyan, diğer akdi veya haksız 
fiil iddiaları dahil olmak üzere) her ne olursa olsun, IBM'in 
her bir Programdan kaynaklanan veya her bir Programla ilişkili 
veya başka bir şekilde bu Sözleşmeden kaynaklanan tüm iddialar 
karşısındaki bütün sorumluluğu, 1)ölüm dahil cismani zarar ile taşınmaz 
ve taşınabilir kişisel mallara verilen zararlar; ve 2) en çok 
10.000 ABD Dolarına (veya yerel para birimiyle eşdeğer bir tutara) 
kadar olmak koşuluyla, diğer gerçek doğrudan zararlar tutarını 
aşmayacaktır.<br>
<br>
Bu sınırlama, ayrıca IBM'in Program geliştiricileri ve 
sağlayıcıları için de geçerlidir. Bu tutar, IBM ve Program 
geliştiricilerinin ve sağlayıcılarının toplu olarak sorumlu oldukları azami 
tutardır.<br>
<br>
8.2 IBM'in Sorumlu Olmadığı Maddeler<br>
<br>
OLASILIKLARI ÖNCEDEN BİLDİRİLMİŞ OLSA BİLE, IBM, IBM'İN 
PROGRAM GELİŞTİRİCİLERİ VEYA SAĞLAYICILARI AŞAĞIDAKİLERİN 
HİÇBİRİNDEN HİÇBİR KOŞUL ALTINDA SORUMLU OLMAZLAR:<br>
<br>
a. VERİLERDEKİ KAYIP VEYA HASARDAN;<br>
<br>
b. ÖZEL, ARIZİ, CEZAİ VEYA DOLAYLI ZARARLARDAN VEYA BAĞLI 
EKONOMİK ZARARLARDAN; VEYA<br>
<br>
c. KAR KAYBI, İŞ KAYBI, GELİR KAYBI, İTİBAR KAYBI VEYA 
BEKLENEN TASARRUFUN KAYBINDAN.<br>
<br>
9. Mevzuat Uyumluluğunun Doğrulanması<br>
<br>
9 numaralı (Mevzuat Uyumluluğunun Doğrulanması) bu bölümün 
amaçları açısıdan, "Programların Ön Yayın Düzeylerine İlişkin 
Koşullar": 1) bu Sözleşme ve IBM tarafından sağlanan geçerli 
değişiklik ve işlem belgeleri, ve 2) yedeklemeyle, alt kapasite 
fiyatlandırmasıyla ve geçişle ilgili ilkeler de dahil olmak, ancak tümü 
bunlarla sınırlı olmamak üzere, IBM Software Policy (IBM Yazılım 
İlkesi) Web sitesinde (www.ibm.com/softwarepolicies) bulunabilecek 
IBM yazılım ilkeleri anlamına gelir.<br>
<br>
9 numaralı bu bölümde belirtilen haklar ve yükümlülükler, 
Programın Lisans Alan Tarafa lisanslandığı dönem boyunca ve bu süreyi 
takip eden iki (2) yıl boyunca, geçerliliğini sürdürmeye devam 
eder.<br>
<br>
9.1 Doğrulama Süreci<br>
<br>
Lisans Alan Taraf, tüm Programları kullanımının, IBM'in 
yürülükte bulunan tüm lisans ve fiyatlandırma koşulları da dahil 
olmak, ancak tümü bunlarla sınırlı olmamak üzere, Programların Ön 
Yayın Düzeyleri için Koşullara uygun olup olmadığının 
belirlenmesi amacıyla doğru tutulmuş yazılı kayıtları, sistem araçları 
çıktılarını ve diğer sistem bilgilerini yaratmayı, bunları saklamayı ve 
IBM'e ve denetçilerine sağlamayı kabul eder. 1) Yetkili 
Kullanımına ilişkin sınırları aşmadığını ve 2) Programların Ön Yayın 
Düzeyleri için Koşullara uygun davrandığını kanıtlamak Lisans Alan 
Tarafın sorumluluğundadır.<br>
<br>
IBM, makul bir süre önceden bildirerek, Lisans Alan 
Tarafın, "Programların Ön Yayın Düzeylerine İlişkin Koşullar" a tabi 
olan Programları (herhangi bir amaçla) kullandığı tüm yerlerde 
ve tüm ortamlarda, Programların Ön Yayın Düzeyleri için 
Koşullara uygun davranıp davranmadığını araştırabilir. Bu tür bir 
araştırma işlemi, Lisans Alan Tarafın işine en az engel olacak 
şekilde ve normal iş saatleri içinde Lisans Alan Tarafın 
tesislerinde yapılacaktır. IBM'in, bu tür bir denetçiyle yazılı bir 
gizlilik sözleşmesi yapmış olması koşuluyla, IBM bu tür bir 
araştırma işleminde yardımcı olacak bağımsız bir denetçi kullanabilir.<br>
<br>
9.2 Anlaşmazlıkların Çözümü<br>
<br>
Bu tür bir araştırmanın sonunda, Lisans Alan Tarafın 
herhangi bir Programı Yetkili Kullanım sınırlarını aşacak şekilde 
kullandığının ya da "Programların Ön Yayın Düzeylerine İlişkin Koşullara" 
uygun davranmadığının belirlenmesi durumunda IBM, Lisans Alan 
Tarafa bu durumu yazılı olarak bildirecektir. Lisans Alan Taraf, 
1) bu tür yetkiyi aşan tüm kullanımlara, 2) hangisi daha 
kısaysa, bu tür yetkiyi aşan kullanım süresi veya iki yıl için 
verilen desteğe, ve 3) bu tür bir araştırmanın sonucunda belirlenen 
tüm ek ücretlere ve diğer yükümlülüklere ilişkin IBM tarafından 
düzenlenecek bir faturada belirtilecek tüm ücretleri, IBM'e doğrudan ve 
derhal ödemeyi kabul eder.<br>
<br>
10. Üçüncü Kişi Bildirimleri<br>
<br>
Bu Program, Lisans Alan Tarafa bu Sözleşme kapsamında 
üçüncü kişi tarafından değil IBM tarafından lisanslanan üçüncü 
kişi kodunu içerebilir. Eğer varsa, üçüncü kişi koduna ilişkin 
Bildirimler ("Üçüncü Kişi Bildirimleri"), Programa yalnızca Lisans Alan 
Tarafa bilgi vermek üzere eklenmiştir. Bu bildirimler, Programın 
NOTICES dosyasında/dosyalarında bulunabilir. Bazı üçüncü kişi 
kodlarına ilişkin kaynak kodunun nasıl edinilebileceğine ilişkin 
bilgi, Üçüncü Kişi Bildirimlerinde bulunabilir. IBM, Üçüncü Kişi 
Bildirimlerinde üçüncü kişi kodunu "Değiştirilebilir Üçüncü Kişi Kodu" 
olarak tanımlarsa, Lisans Alan Tarafa, 1) Değiştirilebilir Üçüncü 
Kişi Kodunu değiştirme ve 2) yalnızca, Lisans Alan Tarafın bu 
tür bir üçüncü kişi kodunda yaptığı değişikliklerde hata 
ayıklama amacıyla olmak koşuluyla, Değiştirilebilir Üçüncü Kişi 
Koduyla doğrudan arabirim oluşturan Program modülleri üzerinde ters 
mühendislik işlemleri yapma yetkisi verir. IBM'in hizmet ve destek 
yükümlülükleri, eğer varsa, yalnızca değiştirilmemiş Program için 
geçerlidir.<br>
<br>
11. Genel Koşullar<br>
<br>
a. Bu Sözleşmenin hiçbir koşulu, tüketicilerin sözleşmeyle 
vazgeçilemeyen veya sınırlandırılamayan yasal haklarını etkilemez.<br>
<br>
b. Bu Sözleşmenin herhangi bir hükmü geçersiz ya da 
uygulanamaz olduğunda, Sözleşmenin geri kalan hükümleri tam olarak 
yürürlükte kalmaya ve geçerli olmaya devam eder.<br>
<br>
c. Lisans Alan Tarafın bu Programı ihraç etmesi yasaktır.<br>
<br>
d. Lisans Alan Taraf, International Business Machines 
Corporation ve bağlı kuruluşlarına (ve bunların haleflerine ve 
devralanlarına, yüklenicilerine ve IBM Çözüm Ortaklarına), Lisans Alan 
Tarafın IBM ürün ve hizmetleriyle ilgili veya IBM ile Lisans Alan 
Tarafın iş ilişkisini geliştirmek amacıyla, Lisans Alan Tarafın 
iletişim bilgilerini iş yaptıkları herhangi bir yerde depolama ve 
kullanma izni verir.<br>
<br>
e. Taraflardan her biri, diğer tarafın bu Sözleşmeyle 
ilgili yükümlülüklerini yerine getirmediği iddiasında bulunmadan 
önce, diğer tarafa ilgili yükümlülüğü yerine getirmesi için 
gereken makul fırsatı tanımayı kabul eder. Taraflar, bu Sözleşmeyle 
ilgili olarak ortaya çıkabilecek tüm ihtilafları, anlaşmazlıkları 
veya iddiaları iyi niyetle çözmeye çalışacaklardır.<br>
<br>
f. Geçerli yasaların sözleşmeyle değiştirilmesine veya 
sınırlandırılmasına olanak tanımayarak aksini belirttiği durumlar dışında: 1) 
taraflardan hiçbiri, bu Sözleşmeden kaynaklanan veya bu Sözleşmeyle 
ilgili olarak yasal işlem gerektiren bir durumun üzerinden iki 
yıldan fazla bir süre geçtikten sonra hangi biçimde olursa olsun, 
yasal bir işlemde bulunamaz; ve 2) bu sürenin sona ermesiyle 
birlikte, bu tür tüm iddialar ve bu iddialarla ilgili tüm haklar 
zamanaşımına uğrar.<br>
<br>
g. Taraflardan hiçbiri, elinde olmayan nedenlerden ötürü 
yükümlülüklerini yerine getirememekten sorumlu tutulamaz.<br>
<br>
h. Bu Sözleşme herhangi bir üçüncü kişi için bir dava hakkı 
ya da bir dava nedeni yaratmaz ve ayrıca IBM, yukarıda yer 
alan 8.1 numaralı (IBM'in Sorumlu Olabileceği Maddeler) başlıklı 
bölümde izin verilenler dışında ilgili üçüncü kişiye karşı yasal 
olarak sorumlu olduğu (ölüm dahil) cismani zarar veya taşınmaz ve 
taşınabilir kişisel mallara verilen zarar dışında, üçüncü bir kişi 
tarafından Lisans Alan tarafa yöneltilen herhangi bir iddiaya karşı 
sorumluluk üstlenmez.<br>
<br>
i. Bu Sözleşmeyi imzalamış olmakla, taraflardan hiçbiri: 1) 
bu Programa ilişkin yukarıdaki 6 numaralı (Garanti Verilmez) 
başlıklı bölümde açıkça garanti edilenler dışındaki performans veya 
işlevler; 2) diğer tarafların deneyimleri veya önerileri; veya 3) 
Lisans Alan Tarafın elde edebileceği tüm sonuçlar veya tasarruflar 
da dahil olmak, ancak tümü bunlarla sınırlı olmamak üzere bu 
Sözleşmede belirtilmemiş olan hiçbir beyana itibar etmeyecektir.<br>
<br>
j. IBM, belirli kuruluşlarla ("IBM Çözüm Ortakları" olarak 
adlandırılır) belirli Programları tanıtmak, pazarlamak ve desteklemek 
üzere sözleşmeler imzalamıştır. IBM Çözüm Ortakları, IBM'den ayrı 
ve bağımsız kuruluşlardır. IBM, IBM Çözüm Ortaklarının 
eylemlerinden veya bildirimlerinden ya da Lisans Alan Tarafa karşı 
yükümlülüklerinden sorumlu değildir.<br>
<br>
k. Lisans Alan Tarafın IBM ile yaptığı diğer sözleşmelere 
(örneğin, IBM Müşteri Sözleşmesi) ilişkin lisans ve fikri mülkiyete 
ilişkin tazminat koşulları bu Sözleşme kapsamında sağlanan Program 
lisansları için geçerli olmaz.<br>
<br>
l. IBM, bu Programın resmi olarak yayınlanan veya piyasaya 
sunulan (varsa) herhangi bir sürümünün Ön Yayın sürümlerine benzer 
veya bunlara uyumlu olacağını garanti etmez.<br>
<br>
m. Lisans Alan Taraf, IBM'in önceden yazılı izni olmadan bu 
Sözleşmeyi kısmen ya da tamamen devredemez. Bu yöndeki tüm girişimler 
hükümsüzdür.<br>
<br>
n. Nitelikleri gereği Sözleşmenin sona erdirilmesi ile sona 
ermeyen Sözleşme hükümleri yerine getirilinceye kadar yürürlükte 
kalır ve tarafların haleflerini ve devralanlarını bağlar.<br>
<br>
o. Her iki taraf da, birbirleriyle paylaştıkları bilgilerin 
gizli olmadığını kabul eder.Taraflardan herhangi biri, gizli 
bilgi alışverişine gereksinim duyarsa, bu bilgi alışverişi 
imzalanacak bir gizlilik sözleşmesi kapsamında gerçekleştirilecektir.<br>
<br>
12. Coğrafi Kapsam ve Geçerli Yasa<br>
<br>
12.1 Geçerli Yasa<br>
<br>
Taraflar, kanunlar ihtilafı prensibine bakılmaksızın, bu 
Sözleşmenin konusundan doğan veya bir biçimde bu Sözleşmenin konusu ile 
ilgili olan haklar, görevler ve yükümlülüklerin, Lisans Alan 
Tarafın lisansı edindiği ülkenin yasalarına tabi olduğunu, yine 
bunların yorumlanması ve uygulanmasında bu yasaların geçerli 
bulunduğunu kabul ederler.<br>
<br>
Birleşmiş Milletler'in Uluslararası Mal Satışlarına ilişkin 
Sözleşme Bildirgesi geçerli değildir.<br>
<br>
12.2 Yetkili Mahkeme<br>
<br>
Tarafların tüm hak, görev ve yükümlülükleri, Lisans Alan 
tarafın Program lisansını edindiği ülkenin mahkemelerine tabidir.<br>
<br>
Bölüm 2 - Ülkeye Özgü Koşullar<br>
<br>
Aşağıda belirtilen ülkelerde verilen lisanslara ilişkin 
olarak aşağıda belirtilen koşullar Bölüm 1'de atıfta bulunulan 
koşulların yerine geçer veya onları değiştirir. Bölüm 1'de yer alan ve 
bu değişiklik eki tarafından değiştirilmeyen tüm koşullar 
değişmeksizin yürürlükte kalmaya devam eder. Bölüm 2 aşağıda belirtilen 
şekilde düzenlenmiştir:<br>
<br>
* Bölüm 1, Madde 12 (Geçerli Yasa ve Yetkili Mahkeme) için 
Ülkeye özgü değişiklikler; ve<br>
<br>
* Diğer Sözleşme hükümlerine ilişkin Avrupa, Orta Doğu ve 
Afrika ülkelerine özgü değişiklikler.<br>
<br>
Bölüm 1, Madde 12 (Geçerli Yasa ve Yetkili Mahkeme) için 
ülkeye özgü değişiklikler;<br>
<br>
12.2 Yetkili Mahkeme<br>
<br>
Aşağıdaki paragraf yetkili mahkeme ile ilgilidir ve Türkiye 
için geçerli olduğundan Altbölüm 12.2 (Yetkili Mahkeme) içinde 
yer alan koşulları değiştirir:<br>
<br>
Tarafların tüm hak, görev ve yükümlülükleri, Lisans Alan 
tarafın Program lisansını edindiği ülkenin mahkemelerine tabidir. 
Ancak, aşağıda belirtilen ülkeler için, seri yargılama usulü de 
dahil olmak üzere, bu Sözleşmeden doğan veya bu Sözleşmenin 
yürütülmesiyle ilgili tüm anlaşmazlıklar, aşağıda belirtilen ve yetkili 
mahkeme olan mahkemelere tabi olacak ve bu mahkemelerde 
çözümlenecektir:<br>
<br>
Türkiye'de: Türkiye Cumhuriyeti'nin İstanbul Merkez 
Mahkemelerinde ya da İcra Dairelerinde çözümlenecektir.<br>
<br>
AVRUPA, ORTA DOĞU, AFRİKA (EMEA) ÜLKELERİNE İLİŞKİN 
DEĞİŞİKLİKLER<br>
<br>
AVRUPA BİRLİĞİ (AB) ÜLKELERİ<br>
<br>
6. Garanti Verilmez<br>
<br>
Aşağıdaki paragraf, 6 (Garanti Verilmez) numaralı bölüme 
eklenmiştir:<br>
<br>
Avrupa Birliği'nde ("AB"), tüketicilerin, tüketim 
mallarının satışına ilişkin geçerli ulusal mevzuat kapsamında yasal 
hakları bulunmaktadır. Bu haklar, 6 numaralı bölümde (Garanti 
Verilmez) yer alan hükümlerden etkilenmez.<br>
<br>
AB ÜYESİ ÜLKELER VE TÜRKİYE<br>
<br>
Verilerin gizliliğine veya korunmasına ilişkin yerel 
mevzuatını AB modeline uyumlu hale getirmiş olan Türkiye veya herhangi 
bir diğer Avrupa ülkesi.<br>
<br>
11. Genel Koşullar<br>
<br>
Aşağıdaki paragraf Madde 11.d'nin yerine geçer:<br>
<br>
(1) Tanımlar - Madde 11.d'nin amacı açısından aşağıdaki ek 
tanımlar geçerli olur:<br>
<br>
(a) İş İletişim Bilgileri - Lisans Alan Tarafın 
çalışanlarına ve yüklenicilerine ilişkin adlar, görevler, iş adresleri, 
telefon numaraları ve e-posta adresleri de dahil olmak üzere Lisans 
Alan Tarafça IBM'e açıklanan işle ilgili iletişim bilgileri. 
Avusturya, İtalya ve İsviçre için İş İletişim Bilgileri, tüzel 
kişilikler olan Lisans Alan Tarafa ve Lisans Alan Tarafın 
yüklenicilerine ilişkin bilgileri (örneğin, Lisans Alan Tarafın gelir 
verileri ve diğer işlem bilgileri) de içerir.<br>
<br>
(b) İletişim Sorumluları - İş İletişim Bilgileriyle ilgili 
olan Lisans Alan Taraf çalışanları ve yüklenicileri.<br>
<br>
(c) Veri Koruma Yetkilisi - İlgili ülkede geçerli Veri 
Koruma ve Elektronik İletişim Mevzuatı tarafından belirlenen 
yetkili veya AB ülkeleri dışındaki ülkeler için, ilgili ülkedeki 
kişisel verilerin korunması için danışmanlıktan sorumlu yetkili 
veya (yukarıda belirtilenlerin herhangi biri için) usulüne uygun 
olarak bu tür yetkililerin halefi olarak atanan yetkili.<br>
<br>
(d) Veri Koruma & Elektronik İletişim Mevzuatı - (i) 
95/46/EC kodlu AB Yönergesinin (kişisel verilerin işlenmesiyle ve bu 
tür verilerin serbest dolaşımıyla ilgili olarak kişilerin 
korunmasını amaçlar) ve 2002/58/EC kodlu AB Yönergesinin (elektronik 
iletişim sektöründe kişisel verilerin işlenmesiyle ve korunmasıyla 
ilgilidir) koşullarını uygulamak üzere yürürlükte olan yerel mevzuat 
ve düzenlemeler; ya da (ii) AB ülkeleri dışındaki ülkeler 
için, (yukarıda belirtilenlerden herhangi biri için) yasal 
mevzuat ve/veya düzenlemelerde yapılan herhangi bir yasal 
değişiklik de dahil olmak üzere, ilgili ülkede, kişisel verilerin 
korunmasıyla ve kişisel verilerle ilgili elektronik iletişimin 
düzenlenmesiyle ilgili yürürlükte olan yasal mevzuat ve/veya düzenlemeler.<br>
<br>
(e) IBM Group - International Business Machines Corporation 
of Armonk, New York, ABD, bağlı şirketleri ve bunların ilgili 
Çözüm Ortakları ve altyüklenicileri.<br>
<br>
(2) Lisans Alan Taraf, IBM'e aşağıda belirtilenlere ilişkin 
yetki verir:<br>
<br>
(a) Destek hizmetlerinin sağlanması da dahil olmak üzere, 
Lisans Alan Tarafı desteklemek amacıyla İletişim Sorumlularıyla 
bağlantı kurulması (e-posta veya başka yollarla) ve IBM Group 
ürünleri ve hizmetlerinin pazarlanması amacı da dahil olmak, ancak 
tümü bunlarla sınırlı olmamak üzere, Lisans Alan Tarafla IBM 
Group arasındaki iş ilişkisinin geliştirilmesini sağlanması 
amacıyla ("Belirlenen Amaç") IBM Group içinde İşle İlgili İletişim 
Bilgilerinin işlenmesi ve kullanılması; ve<br>
<br>
(b) İş İletişim Bilgilerinin, yalnızca Belirlenen Amaçla 
ilgili olarak IBM Group'un diğer üyelerine açıklanması.<br>
<br>
(3) IBM, İşle İlgili İletişim Bilgilerinin, Veri Koruma & 
Elektronik İletişim Mevzuatına uygun olarak işleneceğini ve yalnızca 
Belirlenen amaç için kullanılacağını kabul eder.<br>
<br>
(4) Veri Koruma & Elektronik İletişim Mevzuatının 
gerektirdiği ölçüde Lisans Alan Taraf, IBM Group'a İşle İlgili İletişim 
Bilgilerinin Belirlenen Amaç için işlenmesini ve kullanılmasını sağlamak 
amacıyla İletişim Sorumlularından gereken tüm izinleri aldığını (ve 
alacağını) ve tüm bildirimleri İletişim Sorumlularına gönderdiğini 
(veya göndereceğini) beyan eder.<br>
<br>
(5) Lisans Alan Taraf, IBM'e İşle İlgili İletişim 
Bilgilerini, aktarım işleminin Veri Koruma Yetkilisi tarafından 
onaylanan sözleşme koşullarına uygun olarak gerçekleştirilmesi veya 
aktarım işlemine Veri Koruma & Elektronik İletişim Mevzuatı 
kapsamında izin verilmesi koşuluyla Avrupa Ekonomik Alanı dışına 
aktarma yetkisini verir.<br>
<br>
Z125-5544-05 (07/2011)<br>
<br>
<br>
LİSANS BİLGİLERİ<br>
<br>
Aşağıda listelenen programlar, Programların Ön Yayın 
Düzeyleri İçin Uluslararası Lisans Sözleşmesi koşullarına ek olarak 
aşağıdaki koşullar kapsamında lisanslanır.<br>
<br>
Program Adı: IBM WebSphere Application Server Developer 
Tools for Eclipse 8.5<br>
Program Numarası: Beta<br>
<br>
Test Süresi<br>
<br>
Test süresi, Lisans Alan Tarafın bu Sözleşmenin koşullarını 
kabul ettiği tarihte başlar ve 2012-03-31 tarihinde sona erer.<br>
<br>
Programa Özgü Koşullar<br>
<br>
(1) Lisans Alan Taraf, bu Programı yalnızca dahili 
değerlendirme, Programın gösterimini yapma ve IBM'e geri bildirim sağlama 
amaçlarıyla kullanabilir. Lisans Alan Tarafa, bu Programı, bir üretim 
ortamında kullanma yetkisi verilmez. Bu Programın Lisans Alan Tarafa 
uygulamaları geliştirme veya deneme olanağını vermesi durumunda, bu tür 
uygulamaları geliştirmeye ve kullanmaya ilişkin tüm risk Lisans Alan 
Tarafa aittir. IBM, planlarını istediği her zaman değiştirebilir 
veya iptal edebilir; bu nedenle Lisans Alan Tarafın bu Programı 
her türlü kullanımına ilişkin risk yalnızca Lisans Alan Tarafa 
aittir.<br>
<br>
(2) OLASILIKLARI ÖNCEDEN BİLDİRİLMİŞ OLSA BİLE, IBM, IBM'İN 
PROGRAM GELİŞTİRİCİLERİ VE SAĞLAYICILARI, YANDA BELİRTİLENLER DE 
DAHİL OLMAK ÜZERE, HERHANGİ BİR ŞEKİLDE ORTAYA ÇIKAN DOĞRUDAN 
VEYA DOLAYLI HİÇBİR HASARDAN SORUMLU OLMAZLAR: (A) VERİ KAYBI 
VEYA VERİLERİN ZARAR GÖRMESİ; (B) ÖZEL, ARIZİ, ÖRNEK 
NİTELİĞİNDE, VEYA CEZAİ ZARAR VEYA HERHANGİ BİR EKONOMİK VEYA SONUÇTA 
ORTAYA ÇIKAN ZARARLAR; VEYA (C) KAR KAYBI, İŞ KAYBI, GELİR KAYBI, 
PRESTİJ KAYBI VEYA BEKLENEN TASARRUFUN KAYBININ YOL AÇTIĞI ZARARLAR.<br>
<br>
<br>
<br>
L/N:  L-MREI-8P3T5J<br>
D/N:  L-MREI-8P3T5J<br>
P/N:  L-MREI-8P3T5J <br>
﻿</BODY>
</HTML>